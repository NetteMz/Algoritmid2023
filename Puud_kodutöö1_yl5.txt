Puud ja graafid on mõlemad matemaatilised struktuurid, mida kasutatakse seoste ja suhete modelleerimiseks visuaalselt. Neid kasutatakse struktuuride ja süsteemide arusaadavuse lihtsustamiseks.

Puu on atsükliline graaf ehk selline graaf, kus ei esine tsükleid ehk korduvaid teid sõlmede vahel. See tähendab, et puu algab ühest sõlmest ja liigub koguaeg kuhugi edasi, algpunkti tagasi naaseda mööda teid ei saa. 
Puudel on alati üks juur, mis on teistest sõlmestikus kõrgemal ja millest kõik teised sõlmed on omal moel saavutatavad.
Puusid kasutatakse tihti hierarhiliste struktuuride modelleerimiseks, kus juur esindab ülemist taset ja sellest allapoole jäävad sõlmed esindavad alluvaid tasemeid.

Graafidel ei ole atsüklilisuse piirangut, mistõttu need võivad sisaldada tsükleid, kus sõlmed on omavahel korduvalt seotud ja mitmete ühendustega.
Graafidel ei pruugi olla ühte kindlat juurt, ning sõlmed võivad olla omavahel ühendatud mitmel viisil.
Graafid on mitmekülgsed struktuurid, mida saab kasutada erinevates rakendustes, alates sotsiaalvõrgustikest ja logistikast kuni arvutiteaduse ja transpordiplaneerimiseni.

Esimese näitena toon sõprussuhted, kus struktuur on graafina, mitte puuna. Iga inimene on sõlm ja sõprussuhted on suunatud servadena, ning kokku moodustab see graafi, sest sõprussuhted võivad moodustada tsükleid (Aadu sõbrustab Peedu-ga, Peedu sõbrustab Seedu-ga, ja Seedu sõbrustab lõpuks Aadu-ga jne).

Samuti on arvutivõrgu struktuur graafina esitatav, kus arvutid ja ruuterid on sõlmed ning nende vahelised ühendused on servad. Sellises graafis esinevad kindlasti tsüklid, kus erinevad ruuterid ja arvutid on omavahel ühenduses ja otsest alguspunkti ei ole. 


